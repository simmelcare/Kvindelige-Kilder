<!DOCTYPE html>
<html>
    <head>   
        
        <title>Kvindelige Kilder</title>
        <script src="https://ajax.googleapis.com/ajax/libs/jquery/3.5.1/jquery.min.js"></script>
                <link rel="stylesheet" href="styles.css">
    </head>    
    <body>

<h1>Kvindelige Kilder - <span>2. Verdenskrig</span></h1>
<div class="flex-parent">
	<div class="input-flex-container">
		<div class="input">
			<span data-year="April 1940" data-info="Danmark besættes"></span>
		</div>
        		<div class="input">
			<span data-year="September 1940" data-info="Alsang"></span>
		</div>
        		<div class="input">
			<span data-year="Juni 1941" data-info="Tysklands angreb på Sovjetunionen"></span>
		</div>
		<div class="input">
			<span data-year="September 1941" data-info="Modstandsgrupperne konsolideres"></span>
		</div>
		<div class="input">
			<span data-year="April 1942" data-info="Første organiserede sabotageaktioner"></span>
		</div>
		<div class="input">
			<span data-year="August 1943" data-info="Regeringen træder tilbage"></span>
		</div>
        		<div class="input">
			<span data-year="oktober 1943" data-info="Aktionen mod danske jøder"></span>
		</div>
		<div class="input">
			<span data-year="Juni 1944" data-info="Folkestrejken i København"></span>
		</div>
		<div class="input">
			<span data-year="Marts 1945" data-info="Shellhouseangrebet"></span>
		</div>
		<div class="input">
			<span data-year="Maj 1945" data-info="Befrielsesbudskabet"></span>
		</div>
	</div>
	<div class="description-flex-container">
		<section>
            <div class="kilder"><strong>Kilde</strong> <br/> Signe Prytz - dagbog indlæg 9. april 1940 <br/> <a href="">Læs kilde</a> </div>
            <div class="info"><strong>Signe Prytz (1902 - 2002)</strong> <br/>
<br/>
*1902, historiker, børnehjemsforstander.
<br/><br/>
*27.9.1902 i Kbh.
<br/><br/>
Forældre: professor ◊Carl Vilhelm P. (1857-1928) og Marie Warming (1872-1947).
<br/><br/>
SP voksede op i Hellerup i en børneflok på otte. Faderen var professor i skovbrug ved Landbohøjskolen, moderen var politisk engageret og i en periode konservativt medlem af Gentofte kommunalbestyrelse. SPs barndom var præget af friluftsliv og sport. Hun fik en pigeskoleeksamen på N. Zahles Skole, hvor hun havde ◊•Karen Bagge i historie. Det lå i luften, at hun derefter skulle have en praktisk uddannelse, men et tilbud om en etårig ansættelse som privatlærerinde på et gods i Vendsyssel ændrede fremtidsplanerne. Hun tog jobbet og besluttede sig derefter til at ville være lærerinde. Valget stod mellem en kommunelærerindeeksamen med efterfølgende faglærerkursus og en akademisk uddannelse. Det blev det sidste. Hun fik lov at starte i 2. g på Karen Kjærs Skole og blev student i 1923. Efterfølgende valgte hun at studere historie og gymnastik. Blandt historieprofessorerne var ◊Erik Arup hendes foretrukne lærer, og hos ham skrev hun speciale om dronning ◊•Margrete 1. I sommerferien 1924 havde hun taget svømmelærerindeeksamen, og i resten af studietiden underviste hun på ◊•Agnete Bertrams kvindegymnastikskole. I 1928 blev hun cand.mag.
<br/><br/>
Efter pædagogikum på Rysensteen Gymnasium hos rektor ◊•Maria Nielsen tog SP i 1929 til Amerika, hvor hun blev gæstelærer ved Department of Physical Education for Women ved Iowa State University. I 1931 vendte hun hjem og fik af professor ◊J. Lindhard tilbudt timer i gymnastik, svømning og boldspil på Statens Gymnastikinstitut. Da der imidlertid ikke var avancementsmuligheder inden for gymnastikken, gik hun et par år efter over til gymnasieskolen. Hun underviste således på Marie Kruses Skole, og fra 1936 fik hun ansættelse på sin gamle skole, der nu hed Nørre Gymnasium. Under arbejdet på gymnastikinstituttet opstod idéen om at skrive disputats. Allerede i USA havde hun fulgt obligatoriske kurser, som var en forudsætning for at tage en amerikansk doktorgrad. På Lindhards opfordring begyndte hun at interessere sig for den schweiziske pædagog J.H. Pestalozzi, men endte dog med at skrive om den meget indflydelsesrige svenske gymnastikpædagog P.H. Ling. Resultatet blev afhandlingen P.H. Ling og hans gymnastikpædagogiske Indsats, som hun forsvarede i 1941. SP blev den fjerde kvinde i Danmark, som tog doktorgraden i historie, tilmed på et utraditionelt emne. Først i 1980’erne har den idrætshistoriske forskning fået ny gennemslagskraft. Afhandlingen blev da også under oppositionen kaldt en “hjemløs Disputats”. Ingen af de daværende historiske professorer var begejstrede for at påtage sig bedømmelsesarbejdet. Det blev ◊Albert Olsen, der stillede op som anden opponent. Første opponent var Lindhard, som selv var gymnastikteoretiker. Han benyttede senere SPs afhandling til at underkende en række bærende indslag i linggymnastikken. De blev begge beskyldt for nationalhad af de svenske forsvarere af den traditionelle linggymnastik, men initierede alligevel en ny vurdering af linggymnastikkens grundantagelser, som senere slog igennem i Sverige.
<br/><br/>
Efter forsvaret var det slut med videnskaben. Allerede året før, i 1940, var SP blevet ansat som forstander på Jægerspris Børnehjem. Dansk Kvindesamfund (DK) havde længe arbejdet på at få en kvindelig forstander på børnehjemmet, der var oprettet af grevinde ◊•Louise Danner for forældreløse pigebørn fra Kbh. Det fremgik af fundatsen fra 1874, at Danner havde forestillet sig en bestyrerinde på hjemmet, men bestyrelsen, der udelukkende bestod af mænd, fik ændret fundatsen til, at ledelsen skulle varetages af en bestyrer. Først efter en skandale med forstanderen lykkedes det i 1939 at få den første kvinde ◊•Alma Andersen ind i bestyrelsen. Året efter blev SP, der havde markeret sig kvindesagligt som sekretær i Kvindelige Akademikere fra 1932 og forretningsudvalgsmedlem i Danske Kvinders politiske Samraad fra 1937, forstander. I de 22 år hun ledede Kong Frederik den Syvendes Stiftelse på Jægerspris, som Danner havde kaldt hjemmet, lykkedes det hende at modernisere institutionen, der havde plads til 150 piger. Hun fandt desuden tid til at bestride en række tillidsposter, bl.a. som medlem af præsidiet for Danske Kvinders Samfundstjeneste 1940 og præsident for Danmarksunionen af Soroptimistklubber 1947-48. 1951-62 var hun bestyrelsesmedlem i Dansk Børnehjemsforening, ligesom hun gennem mange år sad i bestyrelsen for Danske Børnesagsarbejderes Sammenslutning, hvor hun var næstformand 1954-62. Også forskellige gymnastik- og idrætsforeninger og sønderjyske foreninger nød godt af hendes store arbejdsindsats.
<br/><br/>
SP trak sig tilbage som 60-årig i 1962 og underviste derefter på Aurehøj Gymnasium til 1975. Omsider fik hun lejlighed til at genoptage sin interesse for historien og har bl.a. skrevet om ◊Frederik 7. og om sine morforældre Hanne og ◊Eugen Warming. Hun blev ridder af Dannebrogordenen i 1953.</div>
        </section>
        		<section>
            <div class="kilder">Kilde <br/> <em>Kilde mangler</em>  </div>
            <div class="info"><br/><strong>1. SEPTEMBER 1940: 740.000 DANSKERE SAMLES TIL ALSANG RUNDT OMKRING I LANDET </strong>
               <br/> <br/> 
"De blev gjort til skamme, alle Skeptikerne, for Københavnerne ikke blot kom, de sang ogsaa. Og mens de sang, klarede Vejret op... Der var ingen som forblev uberørt, hverken af dem, der selv sang med, eller af dem, der til en begyndelse forholdte sig afventende." Social-Demokraten 15. august 1940.
<br/> <br/> 
Det første alsangsstævne finder sted i Aalborg, hvor 1500 deltagere mødes den 4. juli 1940 for at synge tolv nationale sange optrykt i et gratis sanghæfte. Derfra vokser arrangementerne i omfang og popularitet. Der opstår med alsangsstævnet en tradition for at sende en hilsen til kongen. Fra Aalborg fik Christian X således en hilsen fra "8000 Aalborgensere samlet om vort Fædrelands Sange", som det hed i et telegram til Kongen.
<br/> <br/> 
1. september 1940 samler alsangsarrangementer landet over 740.000 danskere til sange som ”Der er et yndigt land”, ”I Danmark er jeg født” og ”Den signede dag”. Statsradiofonien transmitterer fra stævnerne. 
                   <br/> <br/> 
                <em>https://filmcentralen.dk/museum/danmark-paa-film/tema/danmark-under-besaettelsen-et-overblik</em>
                    </div>
        </section>
        		<section>
            <div class="kilder"><strong>Kilde</strong> <br/> Ragnhild - dagbog indlæg 5. juni 1941 <br/> <a href="">Læs kilde</a> </div>
           <div class="info"><strong>Ragnhild Andersen (1907 - 1990)</strong>
<br/> <br/> 
1907-90, politiker.
<br/> <br/> 
*18.8.1907 i Yderby, Odden sg.,†8.5.1990 i Kbh.
<br/> <br/> 
Forældre: styrmand, havnefoged Nikolaj Andreas A. (1875-1954) og Gertrud Birgitte Hansen (1881-1964).
<br/> <br/> 
~16.10.1937 (b.v.) med chauffør Finn Johannes Salemonsson, *19.1.1908 i Kbh., †27.1.1966 smst., s. af bud August Camelius S. og Ingeborg Vilhelmine Olsen. Ægteskabet opløst 1949.
<br/> <br/> 
~15.3.1952 (b.v.) med politiker Peter Alfred Jensen, *7.7.1903 i Århus, †13.1.1988 i Kbh., s. af arbejdsmand, vejmand Jens Jørgen J. og Maren Sørensen.
<br/> <br/> 
RA voksede op på Sjællands Odde, hvor hendes fader blev den første havnefoged for den nye havn, senere blev han tillige tolder. Forældrene drev også en lille afholdscafé. RA var den eneste af familiens syv børn, der fik en længerevarende skolegang. Som barn gik hun i landsbyskole, og i 1921 kom hun i Nykøbing Sjællands Borger- og Realskole på halv friplads. I 1925 tog hun almindelig forberedelseseksamen, hvorefter hun rejste til Kbh. og arbejdede i nogle år som kontorassistent eller bogholder i forskellige firmaer.
<br/> <br/> 
Som sin fader var RA radikal, men kom i 1926 lidt tilfældigt i kontakt med den kommunistiske ungdomsbevægelse og blev bl.a. aktiv i børneorganisationen Unge Pionerer, hvis blad hun redigerede. I 1927 meldte hun sig ind i Danmarks Kommunistiske Ungdom. Samtidig meldte hun sig i fagforening, HK. I 1928 blev hun udset til at være leder af Unge Pionerers rejse til det daværende Sovjetunionen. De ti ugers ophold gjorde stort indtryk på RA, der besluttede sig for at forlade kontorarbejdet og flipproletariatet. Hun fik stilling på en radiofabrik som metalarbejder og skiftede fagforening til Kvindeligt Arbejderforbund (KAD), hvor radiofabrikken hørte under afdeling 5, metalkvinderne. Denne afdeling var fra midten af 1920’erne præget af kommunisterne, og ikke mindst formanden ◊•Inger Gamburg var en fremtrædende skikkelse inden for partiet. RA blev nært knyttet til hende, og sammen kom de til at udgøre et stærkt makkerpar blandt “jernpigerne”. I slutningen af 1920’erne var RA i en periode ansat i en kontorstilling på Arbejderbladet, men vendte i 1930 tilbage til både fabrikslivet og som aktiv i KAD. Massearbejdsløsheden gjorde sig gældende i denne tid, og RA blev leder af afdeling 5.s arbejdsløshedsudvalg. I forbindelse med overenskomstforhandlingerne 1930 deltog hun i demonstrationer og andre politiske manifestationer og blev i pressen udnævnt til “Den røde Jeanne D’Arc”. Kendt i tiden blev især en episode, hvor hun stod på soklen af Oehlenschlägers statue på Kongens Nytorv og forsøgte at tale til sine meddemonstranter, men til slut blev hentet ned af to betjente og arresteret for gadeuorden.
<br/> <br/> 
I 1929 blev RA medlem af Danmarks Kommunistiske Parti (DKP), og i 1933-34 blev hun sendt på partiskole i Moskva. 1930’erne igennem var hun aktiv både i partiet og i sin fagforening. 1930-36 og igen fra 1946 sad hun i DKPs centralkomité og fra 1935 i bestyrelsen for KADs afdeling 5, hvor hun fra samme år også var ansat til at tage sig af forskelligt kontorarbejde og forskellige administrative opgaver. Da kommunisterne blev illegaliseret i juni 1941, blev RA eftersøgt. Hun gik under jorden, men forsøgte at fastholde sit faglige arbejde og talte endog ved KADs kongres samme sommer. Politiet sporede hende imidlertid hurtigt efter, og i september blev hun arresteret og indsat i Vestre Fængsel. Senere blev hun overflyttet til kvindeafdelingen i Horserødlejren. Da lejren i august 1943 blev overtaget af tyskerne, lykkedes det mange at flygte, men de blev siden taget til fange igen, og alle lejrens syv kvinder og 143 mænd blev ført tilbage til Vestre Fængsel. I oktober blev de sejlet til Tyskland og kørt til kz-lejren Stutthof i nærheden af det nuværende Gdansk. De syv kvinder holdt sammen under de frygtelige forhold. De seks, heriblandt RA og Gamburg, overlevede og nåede hjem til Danmark få dage efter Befrielsen i 1945. RA fortalte efterfølgende om tiden i Stutthof i erindringsbøgerne Vi blev reddet denne Gang, 1945, og I livets brænding, 1986.
<br/> <br/> 
I efteråret 1945 blev RA valgt ind i Folketinget sammen med 17 andre kommunister. Selvom mandattallet blev halveret ved valget i 1947, blev hun genvalgt, også denne gang i Frederiksborg amtskreds, mens hun fra 1950 stillede op i Kbh.s søndre storkreds. Hun modtog særdeles mange personlige stemmer ved valgene og blev et fremtrædende medlem af DKPs folketingsgruppe, der tildelte hende mange ordførerskaber. De sociale spørgsmål var dog hendes særlige område. Hun sloges for forbedringer af de svagest stilledes levevilkår, krævede bedre forhold for pensionister og var ikke mindst optaget af familie- og seksualpolitik. Hun gik således ind for oprettelse af seksualklinikker med oplysninger om svangerskabsforbyggelse, kæmpede for udvidet adgang til abort og forsvarede tidligt kvinders ret til deltidsarbejde. Ved valget i 1960 gled partiet ud af Folketinget. RA fortsatte dog som folketingskandidat og stillede sidste gang op for DKP i 1968.
<br/> <br/> 
Arbejdet på Christiansborg fyldte godt op, men også efter krigen var RA særdeles fagligt aktiv, bl.a. sad hun 1945-54 i KADs hovedbestyrelse som repræsentant for afdeling 5, der havde genvalgt både hende og Gamburg in absentia under deres fangenskab i 1941-45. Også i sit partis ledelse, centralkomitéen, var hun et fremtrædende medlem i hele efterkrigstiden. Hun var en meget benyttet taler ved møder og skrev mange artikler i partiets presse. 1945-48 var hun redaktør af DKPs ugeblad Ugens Ekko. Under opgøret i DKP 1956-58 hørte hun til den fløj, som gik imod ◊Aksel Larsen og ønskede loyal opbakning bag Sovjetunionen. Det var en holdning, hun endnu havde, da hun i 1986 udgav sin anden erindringsbog. Året inden var hun blevet hædret med en sovjetisk orden</div>
        </section>
        		<section>
            <div class="kilder">Kilde <br/> Hedda Lundh - ikke noget theselskab (bog) <br/> <a href="">Læs kilde</a> </div>
            <div class="info"><strong>Hedda Lundh (1921 - 2012)</strong>
<br/> <br/> 
*1921, modstandskvinde, lektor.
<br/> <br/> 
*28.9.1921 i Korsør.
<br/> <br/> 
Forældre: redaktør, bogtrykker Theodor Lundh-Jensen (1884-1952) og Alpha Tusnelda Emilie Winckler (1887-1973).
<br/> <br/> 
~28.12.1940 med overinspektør Carl-Einar Maaløe, s. af direktør Johannes Christian Urban M. og Karen Christine Haarder. Ægteskabet opløst 1947.
<br/> <br/> 
~18.2.1961 (b.v.) med teaterkritiker ◊Svend Erichsen, *17.11.1903 i Kbh., †29.9.1984 i Birkerød sg., s. af forlagsboghandler ◊Christian Julius E. og Karen Rita Bentzen. Ægteskabet opløst 1963.
<br/> <br/> 
Børn: Bo (1954).
<br/> <br/> 
HL voksede op i et middelklassehjem på Sjælland. Som den sidstfødte i familien fik hun i barndomsårene større frihed end sine to ældre søstre. Hun var faderens “dreng”, en af 1920’ernes drengepiger, havde kortklippet hår, klatrede i træer og gik til spejder, alt sammen med forældrenes accept og opbakning. Igennem sin opvækst fik hun en bevidsthed om, at der ikke var forskel på, hvad de to køn måtte og kunne udrette, og med denne bevidsthed som rettesnor har hun levet sit liv.
<br/> <br/> 
HL fik sin studentereksamen i 1940 fra Aurehøj Gymnasium et par måneder efter de tyske troppers besættelse af Danmark, begyndte herefter at studere litteratur på Kbh.s Universitet og giftede sig sidst på året. I sommeren 1942 flyttede hun med sin mand til Århus, hvor han havde fået arbejde, og det blev i denne by, at hun for alvor blev involveret i modstandskampen. Hun havde i en kort periode deltaget i fremstilling af illegale blade i Kbh., og få uger efter ankomsten til Århus kom hun i kontakt med en lokal modstandsgruppe. Forbindelsen til miljøet fik hun på universitetet i Århus, hvor hun videreførte sine studier. Denne gruppe fremstillede også blade, men de illegale aktiviteter greb hurtigt om sig. HL blev aktiv som jernbanesabotør i en sabotagegruppe, der bl.a. rummede hendes mand og adskillige studerende fra universitetet, og snart blev hendes hjem brugt til opbevaring af sprængstoffer og nødovernatning for folk, der var gået under jorden. Hendes gruppe var på dette tidspunkt meget selvstændig. Senere blev den via en lokal storsabotør tilknyttet en større modstandsorganisation for til sidst at komme under engelsk kommando. Udviklingen fra egenrådigt at planlægge aktionerne til at være en del af et større netværk var almindelig for sabotagegrupperne, men HLs gruppe var bemærkelsesværdig på grund af sin kønssammensætning og arbejdsfordeling. Foruden hende selv talte den også en anden kvinde, og de to planlagde og udførte de forskellige aktioner på lige fod med mændene, og denne struktur opretholdtes, også da gruppen blev underlagt ledelse ovenfra. At HL via sabotageaktionerne opnåede stor viden om sprængstof understregedes af, at hun i 1944 blev bedt om at være sprængstofekspert for en anden modstandsgruppe, der ganske unikt udelukkende bestod af kvinder. Efter ordre fra England forberedte kvindegruppen under HLs ledelse en storstilet aktion mod telefonnettet i Århus, men aktionen blev dog afblæst inden udførelsen på grund af invasionen i Normandiet og verdenskrigens videre forløb.
<br/> <br/> 
HL fik med sine aktiviteter i modstandskampen mere indsigt og ansvar end flertallet af de kvindelige frihedskæmpere. I foråret 1944 fungerede hun som telefonkontakt i modstandsorganisationen, således at en del kommunikation kom til at foregå via hende, og hun var den eneste, der vidste besked med, hvornår folk skiftede tilholdssted, og hvor de opholdt sig. Herved kunne man i en tid, hvor Gestapo var i færd med at optrevle store dele af modstandsbevægelsen i Jylland, reducere risikoen for, at anholdte talte over sig. Men ordningen betød samtidig, at HL kom til at besidde en større viden end sine kammerater, og at det ville være fatalt, hvis hun blev taget af tyskerne. I juli 1944 undgik hun og hendes mand ved tilfældighedernes spil en omfattende tysk aktion, hvor hovedparten af deres sabotageorganisation og hendes kvindegruppe blev arresteret. Kort tid herefter lykkedes det dem at flygte til Sverige, hvor de opholdt sig indtil Befrielsen i maj 1945.
<br/> <br/> 
Efter krigens afslutning genoptog HL sine universitetsstudier og blev i 1952 mag.art. i litteratur. Samtidig var hun freelancejournalist, 1949-60 med bopæl i Paris, hvor hun dækkede kulturstof for Social-Demokraten og arbejdede for den danske ambassades pressetjeneste, ligesom hun underviste ved parisiske gymnasier. I 1962 ansattes hun som adjunkt ved sit gamle gymnasium Aurehøj. Med sin stærke udstråling og et særegent intuitivt pædagogisk talent blev hun en sent glemt lærer, der kunne gøre litteraturundervisningen umådelig spændende. Hun var i slutningen af 1970’erne blandt initiativtagerne til, at der i Dansklærerforeningen blev afholdt en række kvindekurser, som banede vejen for nye metoder i undervisningen. Desuden har hun i tilknytning til fredsorganisationen Nej til atomvåben udarbejdet undervisningsmateriale til brug i gymnasiet, bl.a. Tiden har travlt, 1987, og publiceret undersøgelser af behandlingssystemet for landsforeningerne Sind og Pårørende til sindslidende, bl.a. Udskrevet B og hvad så?, 1991.
<br/> <br/> 
I årtier undgik HL at tænke på eller tale om sit liv under Besættelsen. I begyndelsen af 1990’erne fik hun i samtale med en psykiater at vide, at mange modstandsfolk med alderen kom til at lide af søvnløshed og depression, og selv følte hun sig unormalt træt. Disse oplysninger fik hende til at søge pension fra Frihedsfonden, og i denne anledning måtte hun konstatere, at hendes egen og modstandskvindernes historie generelt var blevet reduceret til et billede af den omsorgsfulde værtinde, der stoppede sokker og passivt ventede på, at manden skulle vende hjem fra sine store bedrifter. Hun fandt da tiden moden til at give sin version af begivenhederne. Beslutningen resulterede i et program i Danmarks Radio, dediceret til de anonyme kvinder, der var aktive under Besættelsen, men er blevet glemt i værkerne om modstandsbevægelsen. Udsendelsen blev sendt på befrielsesdagen i 1995 under titlen En kvindelig jernbanesabotør.</div>
        </section>
        		<section>
            <div class="kilder">Kilde <br/> Elsa Gress - Esssay fra 1942 <br/> <a href="">Læs kilde</a></div>
            <div class="info"><strong>Elsa Gress (1919 - 1988)</strong>
<br/> <br/> 
1919-88, forfatter.
<br/> <br/> 
*17.1.1919 på Frbg., †18.7.1988 i Damsholte sg.
<br/> <br/> 
Forældre: sekretær Edvard Tobias G. (1882-1965) og Elisa Hedevig Pallesen (1876-1938).
<br/> <br/> 
~27.12.1956 (b.v.) med maler Charles Clifford Wright, *19.11.1919 i Seattle, USA, †30.9.1999 i Damsholte sg., s. af tømrer Charles P. W. og Bertha May Hill.
<br/> <br/> 
Børn: David (1953), Barbara (1957), Jonathan (1957).
<br/> <br/> 
Forfatteren og kritikeren EG blev født på Frbg., men voksede op i Ordrup, hvor familien boede på flere adresser. Den excentriske fader bortødte familieformuen på galopbanen, mens moderen trods angsten for social nedtur og et efterhånden nervøst sind møjsommeligt forsøgte at skabe rimelige rammer for familiens liv. Denne sørgmuntre historie kan man læse i EGs første erindringsbog Mine mange hjem, 1965, hvor hun beretter om sin opvækst i 1920’erne og begyndelsen af 1930’erne. Familiens konstante økonomiske krise resulterede i utallige flytninger og betød ubehagelige drillerier i skolen, men forfatteren bebrejder dog ikke direkte sin fader for fattigdommen og den rodløse tilværelse. Med moderens død i 1938 døde også familielivet og trygheden for alvor. Erindringsbøgerne indtager en central plads i forfatterskabet, og de beskriver fra flere sider den outsiderposition og følelse af usamtidighed, EG oplevede som barn og ung, og som kom til at præge stort set alt, hvad hun siden sagde og skrev. Langt senere har datteren Barbara G. skrevet videre på familiehistorien med erindringsromanen Huset og slottet, 1999.
<br/> <br/> 
EG blev nysproglig student fra Ordrup Gymnasium i 1937, og samme år påbegyndte hun litteraturstudiet på Kbh.s. Universitet. I den næste erindringsbog Fuglefri og fremmed, 1971, som hun modtog Kritikerprisen for, beskriver hun bl.a. sine rejser i Tyskland, Frankrig og England i årene 1937-39 og sit møde med nazismen lige før Anden Verdenskrig, et møde, der blev vigtigt for hendes senere forfatterskabs så intense forsvar for demokrati og humanistisk sindelag. Under krigen arbejdede hun med afhandlingen Engelsk æstetisk Kritik fra 1680 til 1725, som hun indleverede i 1942 og modtog guldmedalje for. Hun var samtidig med i modstandsbevægelsen, hvor hun deltog i skydeøvelser i Utterslev Mose, sabotageaktioner og var tæt ved at blive taget, hvorfor hun for en tid gik under jorden. For EG blev slutningen på krigen og Befrielsen ikke en lykkerus, men tværtimod en tragisk tid, da både hendes første kæreste og broderen Palle begik selvmord på grund af krigens uhyrligheder. Det var bl.a. disse smertelige erfaringer, hun trak på, da hun skrev den kulturkritiske, men følsomme debutroman Mellemspil, 1947. Romanen fortæller historien om en ensom, ung kvinde, som flygter til Efterkrigstidens London for at dulme oplevelsen af sin elskers selvmord og finde et holdepunkt i tilværelsen. Samme år som romanen udkom, modtog hun Schultz’ Litteraturpris for den. EG var selv rejst til England efter krigen, hvor hun 1945-46 havde job på BBC i London.
<br/> <br/> 
EG var i 1944 blevet magister i litteraturvidenskab. Hun anvendte dog aldrig sin uddannelse inden for den etablerede, akademiske verden, men foretrak det frie kunstnerliv. Trods gentagne, højlydte beklagelser over, hvor dårligt det moderne velfærdssamfund behandler sine kunstnere, brugte hun livet igennem sit kritiske talent og sin strålende formuleringsevne som romanforfatter, kritiker, kronikør, dramatiker, oversætter, forlagskonsulent, essayist og som den måske mest berømte og berygtede debattør i sin tid. Startskuddet til denne løbebane lød i 1945 med essaysamlingen Strejftog, der desuden skulle blive den første af en lang række debatskabende bøger om samfund, kunst og køn. En af pointerne for EG var netop strejftoget eller rejsen i det fremmede, der, hvor middelmådighed og selvtilstrækkelighed holder op, og hvor nysgerrighed og åbenhed vokser frem. Bl.a. fandt hun et særligt blik på danskerne gennem det fremmede, og i essaysamlingen Fugle og frøer, 1969, beskriver hun, hvorfor rejsen og mødet med andre er så nødvendig for udviklingen af ens personlighed.
<br/> <br/> 
Rejserne og udvekslingen med de andre, danske og udenlandske digtere, venner, kunstnere og intellektuelle, blev da også en livslang inspirationskilde for EG og afgørende for den måde, hun valgte at bo på. I første omgang gjaldt det lejligheden i Teglgårdsstræde, som i perioden 1948-56 blev centrum for datidens forskellige intellektuelle og kunstnerskikkelser, og som erindringerne Compania I, 1976, handler om. For at opretholde eksistensen for sig selv og sine skiftende logerende arbejdede hun i denne periode ofte i døgndrift som oversætter. I 1950 var EG dansk deltager i de årlige seminarer om amerikanske studier i Salzburg, og der mødte hun den amerikanske litteraturforsker og senere professor R.W.B. Lewis, der blev fader til hendes søn David. Under EGs studieophold i USA i 1951-52 fortsatte de deres affære. De amerikanske immigrationsmyndigheder afviste imidlertid i slutningen af 1952 at forny hendes visum, og hun vendte gravid tilbage til Danmark. Han var gift i forvejen, og deres forhold blev ikke siden genoptaget. Mødet med USA og amerikansk kultur i 1950’erne vakte EGs vedvarende interesse for landet. I begyndelsen langer hendes krasse pen ud efter McCarthy-tidens holdningstyranni og koldkrigens snæversyn, men Amerika genopdages i essaysamlingen Nye strejftog, 1957, hvor hendes enorme kendskab og kærlighed til landets mangfoldige kultur og muligheder ikke er til at tage fejl af.
<br/> <br/> 
Allerede sommeren 1952 traf EG sin anden store kærlighed, maleren Clifford Wright, i kunstnerkolonien Yaddo, New York. Han kom til Danmark i 1956, hvor de giftede sig, bosatte sig på Amagerbrogade og fik to børn sammen, Barbara og Jonathan. Alt dette skrev EG om i Compania II, 1976, hendes erindringer fra perioden 1956-72, der også beretter om det utraditionelle kunstneriske miljø, som det gæstfrie ægtepar skabte rammerne for, da de i 1959 flyttede væk fra Kbh. og indrettede et familie- og kunstnerliv i Åsøs nedlagte skole ved Glumsø. Stedet blev døbt Decenter, og kunstnere og gæster fra hele verden kom og deltog i udstillinger, teaterforestillinger, foredrag, diskussioner m.m. Den amerikanske instruktør Tom O’Horgan, som EG havde mødt i USA, var sammen med sin teatertrup blandt de mange gæster. Han iscenesatte i 1976 en tv-udgave af EGs skuespil Den sårede Filoktet, 1970, der blev hendes egentlige gennembrud som dramatiker. Decenter truedes af tvangsauktion i 1971 og blev for en kort tid reddet af fondsmidler, men i 1972 flyttede familien ind i skovriderboligen ved Marienborg på Møn, hvorfra EG fortsatte sit kunstneriske og kritiske virke.
<br/> <br/> 
Med sin intense kritik af sociale, kulturpolitiske og litterære fænomener førte EG en dansk kulturradikal tradition fra ◊Georg Brandes og ◊Poul Henningsen videre i dansk åndsliv. Hun var et intelligent og imponerende polemisk anlagt menneske, som foragtede dominerende skikkelser og meninger, og hun blev hørt, men også tit udskældt og misforstået. Selv sagde hun, at det meste af det, hun skrev, var “forsvar for individets ret til at være individ og angreb på enhver form for dehumanisering ad politisk, kulturel, teknisk eller kunstnerisk vej.” 1964 udgav hun debatbogen Det uopdagede køn, hvori hun kritiserede det herskende “enkønssamfund”. Løsningen var for hende humanisme og ikke feminisme, og derved adskilte hun sig klart fra 1970’ernes kvindebevægelse. Den outsiderposition, hun livet igennem indtog som kritiker og kunstner har også haft sine slagskygger, og i flere essays, skuespil, noveller og ikke mindst i de seneste romaner, Salamander, 1977, og Simurghen, 1986, beskrives kunsten som et kompromisløst kald, der også er forbundet med smerte og tab. EG modtog en lang række litterære priser og blev 1975 optaget i Det Danske Akademi. Det eksklusive forum havde indtil da kun haft to kvinder blandt sine medlemmer, ◊•Karen Blixen, der var med til at stifte akademiet i 1960, og ◊•Agnes Henningsen.
<br/> <br/> 
Selvportræt fra 1935 og 1936. Mal. af Clifford Wright. Karikatur af Bo Bojesen. Foto i KB.
<br/> <br/> 
Elisabeth Møller Jensen (red.): Nordisk kvindelitteraturhistorie, 1993-98. Michael Cotta-Schønberg: Nærværende, 1990. Lise Busk-Jensen (red.): Nordiske forfatterinder, 1990. Bodil Wamberg (red.): Blixen, Brøgger og andre danske damer, 1985. Torben Brostrøm (red.): Danske digtere i det 20. århundrede, 1982.</div>
        </section>
        		<section>
            <div class="kilder">Kilde <br/> <em>Kilde mangler</em> <br/> <a href="">Læs kilde</a></div>
            <div class="info">*Importeret data mangler*</div>
        </section>
        		<section>
            <div class="kilder">Kilde <br/> Johanne Hansen - Artikel af Johanne Hansen om Ravensbrück <br/> <a href="">Læs kilde</a></div>
            <div class="info"><strong>Johanne Hansen (1890 - 1981)</strong>
<br/> <br/> 
1890-1981, husholdningsskoleforstander.
<br/> <br/> 
*12.6.1890 i Hedenlund, Fangel sg., †1.8.1981 i Vollerup, Ulkebøl sg.
<br/> <br/> 
Forældre: gårdejer Niels Hansen (1856-1940) og Mette Kirstine Jensen (1855-1926).
<br/> <br/> 
JH blev født i en fynsk gårdmandsfamilie i Hedenlund, hvor der var otte børn og beskedne kår. Hjemmet var stærkt præget af det åndelige røre, der udgik fra Vejstrup, Ryslinge og Ollerup højskoler. Hendes morfader havde deltaget i den første slesvigske krig, 1848-51, hendes farfader i den anden 1864, og kampen for Sønderjylland og genforeningshåbet spillede en stor rolle i familien. Hjemmet var også kendetegnet af musikglæde, og sange af ◊Morten Eskesen, ◊N.F.S. Grundtvig og Bjørnstjerne Bjørnson var med til at forme JHs livssyn. Hun gennemførte 1915-16 en uddannelse som husholdningslærerinde fra Ankerhus Husholdningsseminarium i Sorø under ledelse af ◊•Magdalene Lauridsen, der var med til at forme JHs opfattelse af både husholdningsarbejdets betydning og kvindernes pligt til at deltage i samfundslivet. Et højskoleophold på Askov 1912 havde styrket den interesse, hun i forvejen havde for Sønderjylland, og som blev bestemmende for hendes senere livsbane.
<br/> <br/> 
1916-19 arbejdede JH på Erritsø Husholdningsskole, derpå var hun i otte år ansat på Ry Husholdningsskole, hvor hun også knyttede venskabsbånd til forstanderparret ◊Rasmus og Bodil Marie Bording på Ry Højskole. Med støtte fra kredsen omkring Ry Højskole købte hun i efteråret 1927 Als Husholdningsskole i Vollerup, som hun genåbnede i 1928. Hun kom nu med i en kreds af sønderjysk engagerede skolefolk, som alle lagde vægt på betydningen af at drive frie skoler i landsdelen. Als Husholdningsskole blev sammen med Danebod Højskole og Nordborg Efterskole en del af øens genforeningsarbejde. JH drev skolen gennem 43 år, og først da hun fyldte 80 i 1970, blev den nedlagt. Tiden havde ændret sig, og husholdningsskoler var ikke længere en selvfølgelig del af unge pigers uddannelsesforløb.
<br/> <br/> 
Skolens elever fik ikke blot en solid undervisning i husholdning og husførelse i bredere forstand. De blev også indprentet, at der var en verden uden for hjemmet, som de havde pligt til at tage aktiv del i. Skolens hverdag og undervisning var præget af sin forstanders sans for åndelige værdier, især litteratur, hendes varme interesse for Norden og Sydslesvig og ikke mindst hendes glade, udogmatiske kristendom, formet både af barndommens møde med de fynske vækkelser og en åbenbaring, hun havde som ung pige. Hver morgen startede JH med at holde andagt for medarbejdere og elever, og hver middag blev der sunget bordvers, oftest ◊Michael Rosings Jeg har båret Lærkens Vinge. I tilknytning til husholdningsskolen blomstrede mange andre aktiviteter frem, bl.a. en væveskole, et kursus for husmoderafløsere samt Vandrehjemmet Abildgården, der også fungerede som lejrskolehjem. Det blev oprettet som et af de første danske vandrehjem i 1930 og fungerede under JHs ledelse indtil 1973. Unge mennesker fra mange lande nød godt af den venlige atmosfære og åndelige påvirkning, de her mødte. Vandrehjemmets historie har JH senere beskrevet i sin bog “Abildgaarden” – et livsværk, 1980.
<br/> <br/> 
I 1936 deltog JH i stiftelsen af Dansk Samling og knyttede venskab med Nina og ◊Arne Sørensen. Partiet var kritisk over for samarbejdspolitikken, og dets medlemmer deltog på et tidligt tidspunkt aktivt i modstandsbevægelsen. Dette gjaldt også JH, som skjulte sabotører, bl.a. pastor ◊Harald Sandbæk, på husholdningsskolen. I efteråret 1944 blev hun arresteret af Gestapo. Over Vestre Fængsel blev JH sendt til Frøslevlejren, hvorfra hun i december 1944 blev deporteret til KZ-lejren Ravensbrück. Blandt vagtpersonalet var SS-Schwester Gerda Schröder, der hjalp JH og mange andre. Denne oplevelse af hjælp selv i det dybeste mørke, oven i købet fra en fangevogter, gjorde et uudsletteligt indtryk på JH, og kontakten til Schröder blev fastholdt efter krigen. Selvom JH tre gange blev udpeget til gaskamrene, blev hun hver gang reddet i sidste øjeblik. Disse oplevelser var med til at bestyrke hende i en fast og urokkelig tro på et guddommeligt forsyn, og i kraft af sin stærke gudstro var hun med til at bevare livmodet hos mange medfanger. I slutningen af april 1945 blev JH sammen med de øvrige skandinaviske kvinder i Ravensbrück hentet hjem med de hvide busser, en redningsaktion iværksat af Svensk Røde Kors.
<br/> <br/> 
Trods betydelig fysisk svækkelse genoptog JH hurtigt arbejdet på skolen. Hendes åbne sind og de positive oplevelser af fællesskab mellem fangerne gjorde, at hun forvandt de psykiske følger af lejropholdet. Talrige lejrskoleelever, der var indkvarteret på vandrehjemmet i Vollerup, hørte JHs fortælling om fangenskabet i Frøslev og Ravensbrück og så udstillingen om 1940-45 på Sønderborg Slot med hendes fangedragt og blikkrus fra Ravensbrück. Gennem sine fortællinger var JH med til at grundlægge en afsky for nazismen som ideologi, men uden at styrke den antityskhed, som var udbredt i efterkrigsårene. Hun genoptog også sit politiske arbejde og var folketingskandidat for Dansk Samling ved valgene i 1945, 1947 og 1953, og hun var en aktiv foredragsholder og debattør med mange kronikker i dagbladene. Denne del af sit virksomme liv fortsatte hun med højt op i årene, også efter at hun var blevet blind som følge af stær. De talrige artikler, kronikker og bogen om vandrehjemmet blev derfor indtalt på bånd. I hendes foredrags- og skribentvirksomhed var der tre hovedtemaer: Kvindeliv, litteratur og betydningen af gerningskristendom.
<br/> <br/> 
Ved JHs 75 års fødselsdag i 1965 indstiftede en bred kreds af venner et legat, der bar hendes navn, og som hun var formand for indtil sin død. Legatet uddeles som en uansøgt hædersbevisning til mennesker, der har gjort en fremtrædende indsats i det folkelige arbejde i Norden eller ydet en væsentlig humanitær indsats. Til hendes 100 års dag opsatte Sønderborg kommune en sten med indskrift foran den tidligere husholdningsskole i Vollerup. JH modtog både danske og udenlandske hædersbevisninger: Norske St. Olavs Medalje 1959, Finsk medalje for humanitær virksomhed 1965, ridderkorset af Dannebrogordenen 1965 og Dansk Røde Kors’ Æreskors 1968.
<br/> <br/> 
Mal. fra 1963 af Viggo Kragh-Hansen i Mus. på Sønderborg Slot. Fotos i KB, Mus. på Sønderborg Slot.</div>
        </section>
                		<section>
            <div class="kilder">Kilde <br/> Anonym sygeplejerske - brev hjem marts 1945 <br/> <a href="">Læs kilde</a> </div>
            <div class="info"> <strong>30. JUNI-1. JULI 1944: FOLKESTREJKEN I KØBENHAVN </strong>
     <br/> <br/>           
Efter en vellykket sabotageaktion mod Riffelsyndikatet i København d. 22. juni og de allieredes landgang i Normandiet i starten af juni er folkestemningen opildnet. Tyskerne svarer igen med fire Schalburgtage-aktioner og henrettelse af otte modstandsfolk, og der bliver indført spærretid i København fra kl. 20 til kl. 05 – et forsøg på at dæmpe spændingerne. Men begrænsningen af folks frihed igangsætter en række gå-tidligt-hjem-aktioner, efter at svendene på BogW begyndte at gå hjem kl. 14 for at passe afgrøderne i kolonihaven inden for spærretiden. 
<br/> <br/>
30. juni 1944 bliver det om morgenen meddelt, at medlemmerne af Hvidstengruppen er blevet henrettet dagen forinden, og reaktionen blandt københavnerne er meget voldsom. En generalstrejke iværksættes.
<br/> <br/>
I et forsøg på at få københavnerne til at makke ret, overtager tyskerne om aftenen kontrollen med el, gas og vand og lukker for alle forsyningerne til hovedstaden. Der bliver indført militær undtagelsestilstand i hele byen lørdag d. 1. juli 1944. København er under belejring.
<br/> <br/>
Frihedsrådet opfordrer københavnerne til at fortsætte strejkerne, og henover lørdag og søndag dræbes 60 og mere end 300 såres. Frihedsrådet fremsætter krav om at få ophævet spærretiden samt at få fjernet Schalburgkorpset fra Københavns gader efter deres terrorisering af københavnerne. Der er optøjer i byen, og flere butikker, som anklages for værnemageri, brændes af.
<br/> <br/>
3. juli accepterer tyskerne at ophæve spærretiden og at fjerne Schalburgkorpset fra København
                            <br/> <br/>
                <em>https://filmcentralen.dk/museum/danmark-paa-film/tema/danmark-under-besaettelsen-et-overblik</em>
                            </div>
        </section>
        		<section>
            <div class="kilder">Kilde <br/> Edith Bonnesen - berretning om Shellhouse <br/> <a href="">Læs kilde</a></div>
            <div class="info"><strong>Edith Bonnesen (1911 - 1992)</strong>
<br/> <br/>
1911-92, fuldmægtig, modstandskvinde.
<br/> <br/>
*28.9.1911 i Kbh., †20.2.1992 smst.
<br/> <br/>
Forældre: overassistent Edmund Christian Sofus Andersen (1886-1962) og Carla Vilhelmine Fliedner (1890-1928).
<br/> <br/>
~4.7.1935 med modehandler Poul Winther B., *23.11.1906 på Frbg., s. af modehandler Anton B. og Marie Hansine Christiane Jørgensen. Ægteskabet opløst 1940.
<br/> <br/>
EB voksede op i et tjenestemandshjem i Hellerup, hvor hun og hendes søster fik en streng, men kærlig opdragelse. Barndomshjemmet var borgerligt og stærkt nationalt præget, og værdier som respekt og kærlighed til konge og fædreland blev tidligt indprentet. Som 16-årig oplevede hun i 1928 det smertelige tab at miste sin moder. Samme år tog hun realeksamen fra Aurehøj Gymnasium og blev herefter uddannet som kontorassistent. Fra 1930 til giftermålet i 1935 var hun ansat i forsikringsselskabet London. Allerede i 1935-36 fik EB Hitlertysklands racepolitik ind på livet, da hun og hendes mand hjalp et ungt tysk-jødisk par til Danmark, og i 1937 oplevede hun under et ophold i Berlin ved selvsyn de nazistiske foranstaltninger mod jøderne. Disse indtryk gav hende en dyb afsky for nazismen og var medvirkende til hendes tidlige engagement i illegalt arbejde.
<br/> <br/>
I 1940 blev EB skilt og fik derefter ansættelse i Trafikministeriets afdeling for tilsynet med privatbanerne. Her havde hun adgang til fortrolige papirer om tyske aktiviteter, som hun afskrev og sendte anonymt til sin omgangskreds som en første diffus protest mod den tyske besættelse af Danmark. I begyndelsen af 1942 kom hun gennem en veninde i kontakt med modstandsgruppen De frie Danske, der udgav et illegalt blad af samme navn, og hun begyndte at samle og levere stof til bladet. Snart blev hun involveret i fremskaffelse af rationeringskort og falske legitimationspapirer, og hun igangsatte en indsamling af penge til understøttelse af arresteredes familier. Hendes lejlighed på Tranegårdsvej blev et ofte benyttet mødested for gruppen, og hun husede også eftersøgte personer, bl.a. ◊Mogens Hammer, den første faldskærmsagent i Danmark udsendt af den engelske organisation Special Operations Executive (SOE). I forbindelse med oprulningen af De frie Danske og SOE-organisationen i efteråret 1942 blev EB arresteret tre gange af dansk og tysk politi, men hver gang løsladt efter få dage, da hun hårdnakket benægtede deltagelse i illegalt arbejde. I februar 1943 blev hun frifundet i Kbh.s Byret, og hun genoptog sit illegale arbejde. Men da regeringen gik af 29. august 1943, og tyskerne overtog magten, måtte hun gå under jorden.
<br/> <br/>
Afgørende for EBs videre illegale arbejde blev mødet kort efter med ingeniør ◊L.A. Duus Hansen, som ledede den illegale danske radiosektion under SOE. Snart blev hun under dæknavnet Lotte tilknyttet ham som personlig sekretær. Arbejdet bestod i at kode og dechifrere telegrammer, skaffe sendesteder til telegrafisterne og finde egnede vagter, senere også at hverve og instruere nye telegrafister. Under et besøg på Dansk-Svensk Flygtningetjenestes illegale postkontor på Nytorv august 1944 blev EB arresteret for fjerde gang. Men det lykkedes hende under forhøret på Shellhuset at udnytte et ubevogtet øjeblik til at forlade Gestapos hovedkvarter og slippe væk, en så fantastisk bedrift at flere illegale kredse mente, hun måtte have slået en handel af med Gestapo, hvorfor der blev gjort forsøg på at likvidere hende. Misforståelsen blev opklaret i tide, men stærkt eftersøgt af tyskerne måtte hun tage til Sverige, hvor hun officielt blev ansat som sekretær for den amerikanske konsul i Helsingborg, uofficielt til at betjene en radiostation, som kort forinden var etableret i konsulatet. Her varetog hun forbindelsen til en sender i Danmark og videresendte meddelelserne til London. Ved årsskiftet 1944-45 blev konsulen kaldt tilbage til USA, hvorefter EB fungerede som konsul til Befrielsen. Efter ordre fra Stockholm lukkede hun konsulatet og rejste til Kbh., hvor hun virkede ved Special Forces Mission, en fusion af SOE og dens amerikanske pendant, til efteråret 1945.
<br/> <br/>
Som for andre aktive modstandsfolk tog det tid for EB at tilpasse sig det daglige liv efter krigen. Men i 1946 fik hun ansættelse i tekstilfirmaet Fiedlers Kattuntryk, først som sekretær og senere leder af eksportafdelingen. Denne stilling måtte hun i 1952 forlade på grund af en kraftig høreskade, som hun havde pådraget sig ved en skudepisode under Besættelsen. I et år, hvor hun levede af opsparede midler, lærte hun mundaflæsning og kunne i 1954 genindtræde på arbejdsmarkedet, hvor hun fik ansættelse som sekretær og senere fuldmægtig i forsvarsstaben. I en årrække var hun totalt døv, men trods sit handicap passede hun sit arbejde og drev samtidig en lille engrosvirksomhed i fritiden. Ved en operation i 1963 genvandt hun delvis hørelsen. I 1975 gik hun på førtidspension og opdyrkede sine interesser for tegning og maling samt studier i psykologi og grafologi. EB var pioner i det tidlige illegale bladarbejde, men hendes væsentligste indsats var det senere radioarbejde, for hvilket hun tildeltes den britiske Medal for Courage in the Cause of Freedom.</div>
        </section>
        		<section>
            <div class="kilder">Kilde <br/> Ragnhild Andersen - Vi blev reddet denne gang (Artikel) <br/> <a href="">Læs kilde</a></div>
            <div class="info"><strong>Ragnhild Andersen (1907 - 1990)</strong>
<br/> <br/> 
1907-90, politiker.
<br/> <br/> 
*18.8.1907 i Yderby, Odden sg.,†8.5.1990 i Kbh.
<br/> <br/> 
Forældre: styrmand, havnefoged Nikolaj Andreas A. (1875-1954) og Gertrud Birgitte Hansen (1881-1964).
<br/> <br/> 
~16.10.1937 (b.v.) med chauffør Finn Johannes Salemonsson, *19.1.1908 i Kbh., †27.1.1966 smst., s. af bud August Camelius S. og Ingeborg Vilhelmine Olsen. Ægteskabet opløst 1949.
<br/> <br/> 
~15.3.1952 (b.v.) med politiker Peter Alfred Jensen, *7.7.1903 i Århus, †13.1.1988 i Kbh., s. af arbejdsmand, vejmand Jens Jørgen J. og Maren Sørensen.
<br/> <br/> 
RA voksede op på Sjællands Odde, hvor hendes fader blev den første havnefoged for den nye havn, senere blev han tillige tolder. Forældrene drev også en lille afholdscafé. RA var den eneste af familiens syv børn, der fik en længerevarende skolegang. Som barn gik hun i landsbyskole, og i 1921 kom hun i Nykøbing Sjællands Borger- og Realskole på halv friplads. I 1925 tog hun almindelig forberedelseseksamen, hvorefter hun rejste til Kbh. og arbejdede i nogle år som kontorassistent eller bogholder i forskellige firmaer.
<br/> <br/> 
Som sin fader var RA radikal, men kom i 1926 lidt tilfældigt i kontakt med den kommunistiske ungdomsbevægelse og blev bl.a. aktiv i børneorganisationen Unge Pionerer, hvis blad hun redigerede. I 1927 meldte hun sig ind i Danmarks Kommunistiske Ungdom. Samtidig meldte hun sig i fagforening, HK. I 1928 blev hun udset til at være leder af Unge Pionerers rejse til det daværende Sovjetunionen. De ti ugers ophold gjorde stort indtryk på RA, der besluttede sig for at forlade kontorarbejdet og flipproletariatet. Hun fik stilling på en radiofabrik som metalarbejder og skiftede fagforening til Kvindeligt Arbejderforbund (KAD), hvor radiofabrikken hørte under afdeling 5, metalkvinderne. Denne afdeling var fra midten af 1920’erne præget af kommunisterne, og ikke mindst formanden ◊•Inger Gamburg var en fremtrædende skikkelse inden for partiet. RA blev nært knyttet til hende, og sammen kom de til at udgøre et stærkt makkerpar blandt “jernpigerne”. I slutningen af 1920’erne var RA i en periode ansat i en kontorstilling på Arbejderbladet, men vendte i 1930 tilbage til både fabrikslivet og som aktiv i KAD. Massearbejdsløsheden gjorde sig gældende i denne tid, og RA blev leder af afdeling 5.s arbejdsløshedsudvalg. I forbindelse med overenskomstforhandlingerne 1930 deltog hun i demonstrationer og andre politiske manifestationer og blev i pressen udnævnt til “Den røde Jeanne D’Arc”. Kendt i tiden blev især en episode, hvor hun stod på soklen af Oehlenschlägers statue på Kongens Nytorv og forsøgte at tale til sine meddemonstranter, men til slut blev hentet ned af to betjente og arresteret for gadeuorden.
<br/> <br/> 
I 1929 blev RA medlem af Danmarks Kommunistiske Parti (DKP), og i 1933-34 blev hun sendt på partiskole i Moskva. 1930’erne igennem var hun aktiv både i partiet og i sin fagforening. 1930-36 og igen fra 1946 sad hun i DKPs centralkomité og fra 1935 i bestyrelsen for KADs afdeling 5, hvor hun fra samme år også var ansat til at tage sig af forskelligt kontorarbejde og forskellige administrative opgaver. Da kommunisterne blev illegaliseret i juni 1941, blev RA eftersøgt. Hun gik under jorden, men forsøgte at fastholde sit faglige arbejde og talte endog ved KADs kongres samme sommer. Politiet sporede hende imidlertid hurtigt efter, og i september blev hun arresteret og indsat i Vestre Fængsel. Senere blev hun overflyttet til kvindeafdelingen i Horserødlejren. Da lejren i august 1943 blev overtaget af tyskerne, lykkedes det mange at flygte, men de blev siden taget til fange igen, og alle lejrens syv kvinder og 143 mænd blev ført tilbage til Vestre Fængsel. I oktober blev de sejlet til Tyskland og kørt til kz-lejren Stutthof i nærheden af det nuværende Gdansk. De syv kvinder holdt sammen under de frygtelige forhold. De seks, heriblandt RA og Gamburg, overlevede og nåede hjem til Danmark få dage efter Befrielsen i 1945. RA fortalte efterfølgende om tiden i Stutthof i erindringsbøgerne Vi blev reddet denne Gang, 1945, og I livets brænding, 1986.
<br/> <br/> 
I efteråret 1945 blev RA valgt ind i Folketinget sammen med 17 andre kommunister. Selvom mandattallet blev halveret ved valget i 1947, blev hun genvalgt, også denne gang i Frederiksborg amtskreds, mens hun fra 1950 stillede op i Kbh.s søndre storkreds. Hun modtog særdeles mange personlige stemmer ved valgene og blev et fremtrædende medlem af DKPs folketingsgruppe, der tildelte hende mange ordførerskaber. De sociale spørgsmål var dog hendes særlige område. Hun sloges for forbedringer af de svagest stilledes levevilkår, krævede bedre forhold for pensionister og var ikke mindst optaget af familie- og seksualpolitik. Hun gik således ind for oprettelse af seksualklinikker med oplysninger om svangerskabsforbyggelse, kæmpede for udvidet adgang til abort og forsvarede tidligt kvinders ret til deltidsarbejde. Ved valget i 1960 gled partiet ud af Folketinget. RA fortsatte dog som folketingskandidat og stillede sidste gang op for DKP i 1968.
<br/> <br/> 
Arbejdet på Christiansborg fyldte godt op, men også efter krigen var RA særdeles fagligt aktiv, bl.a. sad hun 1945-54 i KADs hovedbestyrelse som repræsentant for afdeling 5, der havde genvalgt både hende og Gamburg in absentia under deres fangenskab i 1941-45. Også i sit partis ledelse, centralkomitéen, var hun et fremtrædende medlem i hele efterkrigstiden. Hun var en meget benyttet taler ved møder og skrev mange artikler i partiets presse. 1945-48 var hun redaktør af DKPs ugeblad Ugens Ekko. Under opgøret i DKP 1956-58 hørte hun til den fløj, som gik imod ◊Aksel Larsen og ønskede loyal opbakning bag Sovjetunionen. Det var en holdning, hun endnu havde, da hun i 1986 udgav sin anden erindringsbog. Året inden var hun blevet hædret med en sovjetisk orden</div>
        </section>

	</div>
</div>




        <script type="text/javascript" src="script.js"></script>
    </body>
</html>